[Adam Sotona](https://github.com/asotona)

# Java Klub Programování

## Školní rok 2025 - 2026

**Poprvé se sejdeme v pátek 3.10.** a probereme čemu bychom se chtěli v tomto školním roce věnovat více a čemu méně:

1. Budeme pokračovat v základní výuce programování na našich příkladech (https://github.com/Java-Klub/Programy). Tady mám dobrou zprávu: původní nápad vylepšit Javu aby se lépe učila (https://openjdk.org/projects/amber/design-notes/on-ramp), který jsme experimentálně testovali v našem klubu, bude částečně i díky naší zpětné vazbě již pevnou součástí Javy verze 25.
2. Můžeme pokračovat v programování vlastních modů do Mincraftu a jejich testování ;) Tady mám možná taky dobrou zprávu: osobně jsem mluvil s vysokým manažerem ve firmě Microsoft a prý připravují oficiální vývojové prostředí pro Minecraft, tak se snad dočkáme něčeho lepšího, než je Forge nebo NeoForge.
3. Můžeme pokračovat v programování bojových robo-králíků (https://battlecode.org), budeme se těšit s jakou novinkou přijdou organizátoři z [MIT](https://www.mit.edu) pro další sezónu a kdo ví, možná se i zůčastníme ;)
4. Mohu Vám také předvést různé novinky ze světa programování, Javy a AI. Aktuálně z [JVM Language Summit](https://openjdk.org/projects/mlvm/jvmlangsummit/) a později i aktuality z [Devoxx Belgium](https://devoxx.be).
5. Nebo se můžeme věnovat i dalším tématům ze světa programování.

**V pátek 10.10. se klub nekoná**, protože přednáším o AI v Javě na [Devoxx Belgium](https://devoxx.be). Takže hned další týden se můžete těšit na spoustu zajímavostí.


## Kdy, kde, kdo, jak, proč a za kolik?

Scházíme se každý pátek odpoledne od 14:30 v počítačové učebně na základní škole.

Klub je otevřený pro každého studenta (nebo třeba i zaměstnance) školy, koho počítače a programování zajímají.

Spolu si povídáme o různých programátorských nástrojích, učíme se programovat v jazyce Java a vysvětlujeme si různé programy.

Tady postupně přibývá, co už jsme probrali: https://github.com/Java-Klub/Programy

A aby to celé nebyla jenom hrooozná nuuuda, tak v našem klubu vyvíjíme i vlastni modifikace do hry Minecraft (samozřejmě do té originální Java Edition).
V druhé části pak nastartujem vlastní Minecraft server a všechny naše modifikace samozřejmě pořádně otestujeme :wink:

Celé to děláme hlavně pro zábavu, ale vlastně taky pro vzdělání.
Říká se, že kolik jazyků umíš, tolikrát jsi člověkem. A Java je jeden z nejrozšířnější programovacích jazyků na této planetě (a taky trochu i mimo ni).

Za to, že se k nám přidáte do klubu se nic neplatí, nejsme komerční kroužek.
Kdysi jsem navštěvoval podobný kroužek programování, který nakopnul můj zájem a tím i moji kariéru.
Proto je nyní mým potěšením vést tento klub ve stejný stopách.

Pokud si říkáte, že nic není úplně zadarmo, tak máte pravdu. Licence na Minecraft Java Edition stojí cca 400,- až 750,- Kč (podle počasí a nálady toho kterého obchodu).
Aby se mohl každý připojit v druhé části klubu k našemu společnému Minecraft serveru (a abychom neporušovali licenční podmínky hry jako nějací bohapustí piráti), tak musí každý vlastnint jednu licenci hry Minecraft Java Edition.
Pokud už Minecraft Java Edition doma hrajete, tak není vůbec co řešit. A pokud si ji teprve koupíte, tak bude na věky věků Vaše (i mimo klub).

Další penízky si můzete schovat do kasičky na nějaký ten počítač, aby se dalo programovat i doma. V klubu se naučíme i co a jak si nainstalovat.

## Takhle to u nás vypadá
![Takhle to u nás vypadá](IMG_0714.JPG)

## Odkazy na programy, které v klubu používáme (pro domácí instalaci)
- Apache NetBeans 23 + JDK 23 instalátory: https://www.codelerity.com/netbeans/
- NBM balíček s důležitou aktualizací Apache NetBeans 23 pro náš klub: https://github.com/asotona/netbeans/releases/download/23-update/org-netbeans-modules-java-file-launcher.nbm

## Zajímavosti
- [Z historie Javy](Java-zajimavosti.md)
- [Z historie NetBeans](NetBeans.md)
- [Základy Javy](Java-zaklady.md) 
- Doporučená literatura: [Pecinovský Rudolf, Pavlíčková Jarmila: Začínáme programovat v jazyku Java](https://www.grada.cz/zaciname-programovat-v-jazyku-java-12200)
